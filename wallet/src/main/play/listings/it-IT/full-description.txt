<b>Salvare i certificati COVID svizzeri in modo semplice e sicuro sul dispositivo mobile</b>

L’applicazione COVID Certificate è l’app ufficiale che permette di salvare e mostrare i certificati COVID emessi in Svizzera. È stato sviluppato dall’Ufficio federale dell’informatica e della telecomunicazione (UFIT) su mandato dell’Ufficio federale della sanità pubblica (UFSP).

In Svizzera possono richiedere un certificato COVID le persone vaccinate, guarite dalla COVID-19 o risultate negative a un test.

I certificati COVID sono emessi in forma cartacea o elettronica e servono come prova: 

1. dell’avvenuta vaccinazione anti-COVID-19
2. della guarigione da un’infezione da SARS-CoV-2
3. di un risultato negativo dell’analisi di un test per il rilevamento del SARS-CoV-2.

<b>Come funziona l’app?</b>

Al primo avvio dopo l’installazione sul dispositivo mobile, una breve guida introduttiva fornisce informazioni su come utilizzare l’app e su come scansionare il certificato COVID a partire dalla copia cartacea.

Nell’app è possibile selezionare e, su richiesta, mostrare il certificato COVID. L’app indica se il certificato COVID è valido, a partire da quando e per quanto tempo. Inoltre, permette di visualizzare tutti i dati presenti nel codice QR del certificato.

Nell’app si possono salvare più certificati COVID, ad esempio quelli dei familiari, o più certificati che attestino il risultato negativo a un test. 

L’uso dell’app COVID Certificate è facoltativo e gratuito.

<b>Verificare autonomamente il certificato COVID</b>

L’app permette di verificare autonomamente un certificato COVID salvato sul dispositivo mobile. In questo caso l’app controlla la firma elettronica del certificato e confronta la durata di validità dello stesso con la data corrente. Si tratta delle stesse verifiche che vengono effettuate nell’applicazione COVID Certificate Check per la verifica dei certificati.

<b>La protezione dei dati è fondamentale</b>

I dati del certificato COVID vengono salvati esclusivamente sul dispositivo mobile. I certificati COVID recano una firma elettronica e quindi non sono falsificabili.

Sono generati dall’UFIT ma non vengono salvati in un sistema centrale. Per questo motivo non è possibile ottenere la copia di un certificato già emesso.

L'applicazione dell'app è limitata alla Svizzera ed è soggetta al diritto svizzero.